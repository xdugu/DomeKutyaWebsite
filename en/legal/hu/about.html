<h1 class="w3-xlarge main-color bold">RÓLUNK</h1>

<div class="w3-center">
    <img src="/images/about_pic.jpg" alt="about pic" style="height: 300px; width:auto"/>
</div>

<p class="w3-large main-color">KÖSZÖNJÜK, HOGY IDŐT FORDÍTASZ ARRA, HOGY ELOLVASOD RÖVID TÖRTÉNETÜNKET.</p>

<p class="w3-large">2019 januárjában gyártottuk le édesapámmal együtt az első kutyalépcsőnket és rámpánkat Döme nevű Yorkshirterrieremnek. 

<br><br>Döme akkor 10 éves volt és térd problémáiból adódóan egyre nehezebben jött fel mellénk a 
kanapéra - ágyra, ami számára eddig nem okozott problémát. 
Az évek hosszú sora alatt természetessé vált, hogy velünk tölti az időt és szerettem volna 
megkönnyíteni neki a feljutást, hiszen amikor nem vagyunk vele akkor is szívesen tölti az 
idejét a kanapén, ágyban a gazdi megszokott illatába bújva.
<br><br>Döme volt a mi ihletünk arra, hogy belevágjunk a rámpa és lépcső készítésbe hiszen az az öröm, 
hogy újból magától fel tud jönni hozzánk boldogsággal töltött el, és szerettük 
volna ezt megosztani másokkal is. 
<br><br>Családi vállalkozásban működtetjük a Döme Kutyalépcső és Ráma weboldalát, 
Édesapám Horváth László István végzi a termékek megtervezését és kivitelezését, 
és testvérem Patrícia és én Nagyné Horváth Alexandra pedig kárpitozom a megrendelt termékeket és managellem a 
megrendelések lebonyolítását és az oldal működését.
<br><br>Az általunk készített rámpa és lépcső segít a fiatal, öreg, gyenge, vagy beteg 
kutyáknak is a kanapéra, ágyra vagy akár a kocsiba való felmászásban. Védi a kutya 
ízületeit, főleg a csípő és a gerinc területén. Ajánlott minden olyan kutyának, 
amely már hosszú ideje nem ugrott, vagy a korral járó betegsége például ízületi gyulladása van,
 vagy sérvvel operált. 
<br><br>Főként kisebb kutyusoknak ajánlott, hogy a magassági problémákat megoldják.
Kutyaszeretetünkből adódóan nagyon szívesen fogadjuk akár a legegyszerűbbnek tűnő kérdéseket is,
 hiszen a saját és elégedett vásárlóink tapasztalatait is szívesen megosztjuk azokkal, 
 akiknek szintén a kutya a legjobb barátja.
</p>
